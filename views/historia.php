<?php include '../includes/header.php'; ?>

<div class="container historia-container">
    <h2><?= icon('fas fa-book'); ?> Historia do Club</h2>
    <p>Descubre a rica historia e tradición do Rodís F.C.</p>

    <div class="historia-contenido">
        <div class="seccion-historia">
            <h3><?= icon('fas fa-flag'); ?> Os nosos comezos</h3>
            <p>
                Cando empezou a correrse detrás do balón na parroquia de Rodís? Non o sabemos. Porén coñecemos da disputa de encontros futbolísticos máis ou menos informais dende alomenos a década de 1940. Aínda así ata os anos setenta non temos constancia de clubes que perduren no tempo. Nesta década, un equipo da parroquia, a Sociedade Deportiva da Tablilla, convértese durante varios anos nunha referencia futbolística na zona. A masiva emigración a Suíza a finais dos anos 70 deu ao traste cun equipo que aínda hoxe é recordado pola calidade do seu xogo.
            </p>
        </div>

        <div class="seccion-historia">
            <h3><?= icon('fas fa-chart-line'); ?> Evolución e crecemento</h3>
            <p>
                A primeira metade da de 1980 estivo marcada pola fundación da SD Rodís, o equipo participou en competicións de fútbol afeccionado, entre elas a célebre Liga da Sala de Festas O Cobertizo, un torneo no que participaron equipos de diferentes parroquias de Cerceda, Tordoia, Ordes, Carballo, Trazo e incluso do Val do Dubra. Este clube tiña o seu fortín no campo da Gatiñeira (A Tablilla), a escasos metros da célebre sala de festas.
            </p>
        </div>

        <div class="seccion-historia">
            <h3><?= icon('fas fa-trophy'); ?> Momentos destacados</h3>
            <p>
                Despois da desaparición da SD Rodís, no ano 1990 fúndase a Peña Rodís. O equipo, nun primeiro momento centrado na disputa de encontros amistosos que se celebraban en diferentes campos da zona sería o xermolo dun posterior proxecto moito máis organizado e continuo. Nesa segunda etapa, que se prolongou durante case dúas décadas, construíuse o campo do Agro e o equipo participou activamente na Liga de Agrupación de Peñas da Coruña. Aí tamén chegou o seu maior éxito a vitoria na Copa de Peñas da Coruña (2015).
            </p>
        </div>

        <div class="seccion-historia">
            <h3><?= icon('fas fa-star'); ?> Actualidade</h3>
            <p>
                Estas son só algunhas breves trazas do ADN que forma parte do Rodís Fútbol Club, o proxecto máis ambicioso de todos os ata agora descritos. Na primavera de 2019 un grupo de socios da histórica Peña Rodís comezaron os traballos para crear esta nova entidade. No horizonte estaba a creación de dous equipos (senior e veteranos) que competisen baixo as mesmas cores. O primeiro gran fito desta nova etapa tivo lugar en setembro de 2019: o Rodís Veteranos estreábase en competicións federadas no campo municipal de Sada. Catro anos despois chegaba outro soño ben arelado: o equipo senior debutaba como equipo federado na Terceira Galega.
            </p>
        </div>

        <div class="seccion-historia">
            <h3><?= icon('fas fa-binoculars'); ?> Futuro</h3>
            <p>
                O club segue a medrar, coa vista posta en consolidar os seus equipos nas súas respectivas categorías e seguir a ser un referente deportivo e social na nosa comunidade.
            </p>
        </div>
    </div>
</div>

<?php include '../includes/footer.php'; ?>